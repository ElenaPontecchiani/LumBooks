La scelta dei colori ha un impatto fondamentale per quanto riguarda l'accessibilità del sito. Innanzitutto è stato garantito un contrasto elevato per facilitare la lettura del contenuto e differenziare i diversi elementi strutturali, mantenendo sempre una coerenza nelle scelte che crediamo possa facilitare la formazione di una mappa mentale. In particolare, i link sono facilmente riconoscibili, in quanto ci siamo attenuti alle convenzioni ben consolidate e abbiamo garantito una loro rappresentazione uniforme nel sito. Sono quindi facilmente distinguibili i link già visitati.
L'unica eccezione è data dagli elementi della barra di navigazione: in questo caso i bottoni vengono evidenziati al passaggio del puntatore attraverso il selettore :hover presente in CSS3. Naturalmente, da una determinata sezione del menu non sarà possibile cliccare nuovamente sulla stessa sezione, e ciò è facilmente riconoscibile in quanto tale link diventa un semplice contenuto testuale.